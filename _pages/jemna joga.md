---
title: Jemná jóga
permalink: /jemna-joga/
---
V lekcích Jemné jógy se snažím napomáhat a inspirovat účastníky při cestě do jejich nitra prohloubením
vnímání jejich těla i duše a uvědomění, jak jsou tělo, emoce i duše propojené.

Kombinuji klasický přístup hathajógy s vývojovou kineziologií vycházející z poznatků MUDr. Václava Vojty. Motivací této kombinace je provádění jógových pozic (ásán) na základech správného držení těla. Reflexní zapojení hlubokého stabilizačního systému umožňuje jak šetrné provádění jógových ásán, tak lepší koncentraci a vede i ke změně pohybových vzorců mimo hodiny jógy.

Jemná jóga je pro mne cestou sebepoznání, vnitřní transformace, díky které přinášíme vědomí do svého života. Uvědomujeme si, kým jsme, a přijímáme svoji vnitřní podstatu. V sebepoznání se otevíráme novému pohledu na svět, otevíráme své srdce a mysl novým možnostem, učíme se nacházet vlastní zdroje, radost a lehkost.

![pozice]({{ site.baseurl }}/assets/images/monika02.jpeg){:height="553px" width="350px" .align-center}
