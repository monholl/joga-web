---
title: Kdo jsem?
permalink: /kdo-jsem/
---
Jsem cvičitelka jógy - jóga mne přitáhla ještě v období mého studia na vysoké škole a je se mnou stále. Zaujalo mne hned od počátku, že cvičení jógových pozic, pránájáma a meditace mi přinášejí radost, pomohou od bolesti zad, otevírají vnitřní prostor, a že díky józe objevuji stále něco nového. Jóga je pro mne uceleným systémem, modelem světa i praktickou disciplínou, která propojuje vnitřní i vnější aspekty lidské existence. Je pro mne důležité si přečtené i vyslechnuté ověřit na sobě a dává mi smysl propojování východní moudrosti se západními poznatky, např. fyzioterapie a psychoterapie.

Po mnoha letech vlastní praxe, účasti na různých seminářích a kurzech jsem absolvovala kurz pro cvičitele jógy získala certifikát cvičitelky, abych mohla vést skupinové i individuální lekce. Dělá mi radost, když mohu pomoci ostatním cítit se lépe – fyzicky i psychicky. Zároveň i pro mne jsou lekce nesmírně obohacující zkušeností na mé vlastní cestě jemné jógy.

V kolébce jógy – Indii – jsem byla zatím dvakrát a cítila jsem tam duchovnost až do morku kostí. Doufám, že se tam ještě podívám, přesto jsem šťastná tady a teď - v české kotlině.
